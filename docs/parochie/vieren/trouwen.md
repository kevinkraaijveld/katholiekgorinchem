---
title: Trouwen
hide:
  - navigation
  - footer
---

# Trouwen

Door het **sacrament van het huwelijk** verbindt God man en vrouw aan elkaar. Hij steunt hen in hun huwelijksleven en geeft de kracht om trouw te zijn in de onderlinge liefde en om kinderen groot te brengen. Daarom is dit sacrament niet alleen een plechtig begin van het huwelijk, maar ook een **levenslange bron van Gods genade**.

---

## Voorbereiding op het kerkelijk huwelijk

Aan het sluiten van een huwelijk gaan heel wat voorbereidingen vooraf, zeker voor het kerkelijk huwelijk. Daar komt vaak meer bij kijken dan men op het eerste gezicht denkt.

Het is daarom belangrijk dat u zich **tijdig meldt bij de pastoor**. Een half jaar van tevoren is meestal het minimum.  
De pastoor maakt dan een afspraak om samen met u te kijken hoe het traject naar een kerkelijk huwelijk eruit zal zien.
