---
title: Dopen
hide:
  - navigation
  - footer
---

# Dopen

U hebt een kindje gekregen en u gunt uw kind het allerbeste. U geeft het liefde, goede voeding, warmte, rust en veiligheid. Als gelovige christenen wilt u uw kind natuurlijk ook aan **Gods zorg en liefde** toevertrouwen. Daarom laat u het dopen. Zo wordt het opgenomen in de gemeenschap van Jezus Christus, die ons beloofd heeft: 

> “Ik ben met u alle dagen tot aan de voleinding der wereld.”  
> – Matteüs 28:20

---

## Praktische informatie

Als u uw kind wilt laten dopen, is het goed om het volgende te weten:

- De doop vindt gewoonlijk plaats op **zondagmorgen**, na de eucharistieviering.  
- In verband met de voorbereiding ligt er tussen de aanmelding en de datum van de doop **gewoonlijk minstens vier weken**.  
- Er is minstens **één peter of meter** bij nodig. U leest daar [hier meer over](#peetouders-bij-de-doop).  
- Als u uw kind wilt aanmelden voor het Doopsel, kunt u **contact opnemen met de pastoor** ([zie de contactpagina](/contact.html)).

Meer informatie over het Doopsel vindt u in dit filmpje:  
<iframe width="560" height="315" src="https://www.youtube.com/embed/cXeSTiZPHGA?si=rNsegpzLbjpEM9ix" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
---

## Peetouders bij de doop

Peetouders hebben de taak de ouders van de dopeling **bij te staan bij het geloofsonderricht en de christelijke opvoeding** van de dopeling. Bij een man spreekt men van een **peter**, bij een vrouw van een **meter**.

Bij een Heilig Doopsel moet minimaal één peter of meter aanwezig zijn, die:

- minimaal **16 jaar oud** is,  
- **niet een van de ouders** van de dopeling is,  
- in de **Rooms-katholieke Kerk gedoopt** is,  
- het sacrament van het **heilig Vormsel** heeft ontvangen.

Als er sprake is van twee peetouders, betreft dit altijd een **peter en een meter** (niet twee peters of twee meters).  
Een niet-katholieke (maar wel gedoopte) peetouder is mogelijk en treedt op als **doopgetuige** (naast een peter of een meter).

Wij wensen u en uw kind **Gods zegen** toe.
